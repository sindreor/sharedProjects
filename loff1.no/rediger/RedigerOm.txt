Hva er Loff1?
logosky.jpg
Loff1 er en kristen ungdomsklubb i Lura kirke som ble stiftet i januar 1997. 
Loff1 er for ungdom fra 8. trinn og oppover. Du trenger ikke være kristen for å delta, 
men kan for eksempel ønske å lære mer om kristendommen eller bare komme for å oppleve et 
spennende sosialt miljø som er åpent for alle. Vi har åpent annenhver fredag fra kl. 20:00 
til kl. 23:30. På Loff1 arbeider vi for et godt og rusfritt miljø hvor alle er velkomne. Det
koster 20 kroner for å komme inn for en hel kveld, eller en kan bli medlem for 100 kroner, og 
komme gratis inn hver Loff1-kveld i et halvt år. I inngangsprisen ligger også ett gratis måltid! :D

Hva kan du gjøre på Loff1?
bilde1.jpg
På Loff1 har vi forskjellige aktiviteter for en hver smak. Er du av den sosiale typen som ønsker å
møte nye folk, kan Loff1, som sagt, by på et godt sosialt miljø med mange vennlige og imøtekommende 
ledere og gjester. Er du av den mer konkurranselystne typen, så kan Loff1 by på forskjellige spill. 
Biljard, Air hockey og Fotballspill! Vi har for øyeblikket følgende spillmuligheter: Playstation 2 
med Guitar Hero og Singstar, Wii, biljard, bordtennis, jakkolo, magnetdart, air hockey og fotballspill.
Liker du musikk, eller bare å danse, så er det muligheter for dette i kjellerens største rom, med god 
lyd og massevis av plass! 


kiosk.jpg
I tillegg til disse aktivitetene så har vi en fast samling i begynnelsen av hver kveld. Samlingens 
innhold varierer for hver kveld, men inneholder alltid en andakt. Andaktene holdes av 
forskjellige spennende, underholdende og ikke minst imøtekommende personer. Andaktholderne forteller
ofte om hverdagslige hendelser knyttet til troen på Gud og Jesus. Gjennom andaktene får en større 
forståelse og innsikt i det som står i Bibelen, og lærer om den kristne tro. Hver samling har også 
en underholdningsdel med nøye planlagt underholdning i form av gameshows, opptreden eller lignende! :D
På Loff1 har vi også en kiosk med alt av snop og snacks du trenger for kvelden. Kiosken er et sted hvor 
du kan henge og slappe av sammen med mange andre i en behagelig og spennende atmosfære.

Hva skjer på Loff1?
lan.jpg
Hver Loff1-kveld har sitt eget tema som preger hva som skjer under samlingen. Eksempler på temakvelder som 
vi har hatt er: Sukkersøt aften, Magisk aften, Shownight eller musikalsk aften. Eksempler på underholdning 
som skjer på kvelder som dette er gameshows som: ”Vil Du Bli Sjokonær?”, "Deal or no Deal", profesjonell 
tryllekunstner eller musikkonsert. I tillegg arrangerer vi også noen kvelder som varer lengre enn andre. 
Disse er for eksempel Filmnatta og LANet. Filmnatta er en fast kveld hvert halvår, hvor vi er oppe fra 20:00 
til 07:00 neste dag og ser film hele natta. LANet ble arrangert for første gang våren 2011, og ble vellykket 
med spilling og underholdning hele natta. Noen ganger foregår også Loff1 utenfor kirka. Eksempler på slike 
kvelder er Bowlingtur, eller sommeravslutninger. 