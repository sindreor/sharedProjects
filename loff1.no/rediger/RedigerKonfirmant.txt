Hva gjør en Loff1-konfirmant?

Som konfirmant på Loff1 får du bidra med å planlegge og organisere Loff1 gjennom forskjellige arbeidsgrupper. 
Du trenger ingen erfaring eller kunnskap for å være med i de forskjellige gruppene. Du kan velge gruppe fritt
etter hva du er interessert i, eller har lyst å lære mer om. Har du forslag til andre grupper må du bare si 
fra. Gruppene vi har er listet nedenfor.

Inngang- og spillgruppen

I IS-gruppen sitter du i inngangen og tar imot alle som kommer inn. Du registrer nye medlemmer, 
tar inngangspenger og teller inngangspengene etter Loff1. Det er også mulighet for andre 
lederansvar etter ønske som for eksempel lede en lek eller turnering. Dette er gruppa for deg som 
liker ansvar!

Kioskgruppen
kiosk2.jpg
Når du er i kioskgruppen har du ansvar for å stå i kiosken, telle pengene fra kiosken og holde 
orden i kiosken. Du får også være med å bestemme utvalget i kiosken. Dette er gruppa for deg som 
liker å stå i kiosk og selge varer.
<br><br>
<br><br> 

Teknikergruppen

I teknikergruppen jobber vi med høyttalere, mikrofoner og lys. Når du er i teknikergruppen er du 
med og styrer lyden og lyset under samlingene som kan inneholde forskjellige innslag av musikk, 
andakter eller annet. I teknikergruppen kan du også være DJ og være med å påvirke hvilken musikk 
vi spille. Dette er gruppa for deg som er teknisk interessert! 

Fotogruppen

I fotogruppen har en ansvar for å ta bilder på hver Loff1-kveld. Bildene skal blant annet brukes 
på Loff1s nettside og til bildepresentasjoner under samlingene. Loff1 har et eget 
speilreflekskamera som fotogruppa benytter seg av. Dette er gruppa for deg som liker å ta bilder!

Matgruppen
mat.jpg
I matgruppen er du på begynnelsen av året med på å bestemme hva vi skal ha til mat hver Loff1 ut
året/halvåret. På Loff1-kveldene vil du ha den viktige oppgaven i å tilberede maten og det som 
hører med. Dette er gruppa for deg som liker å lage mat! 
<br><br>
<br><br>

Underholdningsgruppen
underholdning.jpg
Når du er i underholdningsgruppen er du og de andre i gruppen sammen om å planlegge ett eller 
flere underholdningsinnslag for hver Loff1-kveld. Det kan være sang, dans, musikk, arrangering av
leker eller annet. Dette er gruppa for deg som liker å stå på en scene! 